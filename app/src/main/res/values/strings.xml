<resources xmlns:tools="http://schemas.android.com/tools">
    <string name="app_name">Murale Toruń</string>
    <string name="subtitle">Aplikacja przedstawia murale patriotyczne na murach oraz fasadach budynków na terenie Torunia.</string>
    <string name="title_activity_muraldetails">Mural</string>
    <string name="how_to_get">Jak dojechać?</string>
    <string name="adress">Adres</string>
    <string name="google_maps_key">AIzaSyB8HTR7NjkMs_lCkOOxP1F7TW9yXxAP1OY</string>

    <string name="description1">II pokój toruński, zawarty 19 października 1466 r. pomiędzy Polską, a Zakonem Krzyżackim kończył wojnę trzynastoletnią, która rozpoczęła się w 1454 r. W wyniku jego postanowień do Polski przyłączono m.in. Toruń, a Państwo Zakonu Krzyżackiego w Prusach stało się lennem króla Polski. Niniejszy mural stanowi trawestację fragmentu obrazu Mariana Jaroczyńskiego pt. „II Traktat Toruński” (ukończonego w 1873r.), który eksponowany jest w Muzeum Okręgowym w toruńskim Ratuszu Staromiejskim. W scenie tej, zmuszony do podpisania traktatu, wielki mistrz krzyżacki Ludwik von Erlichshausen ostatecznie zdaje sobie sprawę z przegranej wojny.\n\nPrzyłączenie części ziem pruskich do Polski rozpoczęło rozkwit gospodarczy i kulturowy tej prowincji. To właśnie tutaj powstała teoria heliocentryczna, stworzona przez Mikołaja Kopernika urodzonego w Toruniu trzynaście lat po wydarzeniach przedstawionych na muralu, dzięki czemu możemy być dumni z Polaka, który „poruszył Ziemię”.</string>
    <string name="description2">W czasie pierwszego najazdu szwedzkiego, który rozpoczął się w 1626 r., walki toczyły się głównie na Pomorzu Gdańskim, objęły one także Toruń. 16 i 17 lutego 1629 r. wojska króla szwedzkiego Gustawa Adolfa przypuściły szturm na miasto. Atak ten zakończył się niepowodzeniem. Według legendy w walkach brał udział miejski kocur, który mężnie drapał i gryzł szwedzkich żołnierzy. Podczas ataków ucierpiały bardzo mury miejskie, Szwedzi spalili także przedmieścia. Dlatego też po zakończeniu wojny w Toruniu zbudowano nowoczesne fortyfikacje miejskie, które podziwiać możemy na muralu (wykonanym wg sztychu MatthäusaMeriana z 1641 r.). Duża część zachowała się do dnia dzisiejszego.</string>
    <string name="description3">Polityka germanizacyjna realizowana przez rząd pruski najbardziej odczuwalna była w szkolnictwie. W 1874 roku usunięto język polski ze szkół średnich, a w 1886 roku z elementarnych. Odpowiedzią Polaków na te posunięcia było nauczanie języka polskiego w domach. Umożliwiał to m.in. „Toruński elementarz polski z obrazkami zastosowany do potrzeb dzieci uczących się w szkole tylko po niemiecku”, który wydawany był wielokrotnie nakładem toruńskiego drukarza i wydawcy Sylwestra Buszczyńskiego.</string>
    <string name="description4">Traktat Wersalski, podpisany 28 czerwca 1919 r. większą część Pomorza Gdańskiego przyznawał Polsce. Na mocy porozumienia polsko-niemieckiego z listopada 1919 roku przejmowanie Pomorza miało się rozpocząć po ratyfikacji traktatu przez Niemcy, co nastąpiło 10 stycznia 1920 roku. Już 18 stycznia 1920 r. oddziały Frontu Pomorskiego, dowodzonego przez generała Józefa Hallera wkroczyły do Torunia, przyłączając miasto do Rzeczypospolitej Polskiej, co "zostało uwiecznione na licznych fotografiach, które posłużyły do stworzenia muralu. Rok później generał Józef Haller odebrał tytuł honorowego obywatela naszego miasta, a jego miejsce w sercach torunian oddaje stworzony niemal 100 lat później mural.</string>
    <string name="description5">W 1920 r. Toruń, liczący sobie ponad 37 tysięcy mieszkańców, został stolicą województwa pomorskiego. Miasto stanowiło ważne centrum administracyjne i ośrodek gospodarczy, bardzo szybko rosła liczba jego mieszkańców. Ściągali tu także artyści, pisarze i poeci. W latach 1919–1922 w Toruniu mieszkał znakomity malarz Julian Fałat. Zakupił on dom przy pl. Teatralnym 42 (dzisiaj Fosa Staromiejska 28) który stał się ośrodkiem życia kulturalnego Torunia. Julian Fałat został współzałożycielem i pierwszym majstrem (prezesem) toruńskiej Konfraterni Artystów.\n\nJako ciekawostkę warto dodać, że jest to jedyny toruński wielkoformatowy mural wykonany całkowicie aerozolem.</string>
    <string name="description6">Niemcy rozpoczęli agresję na Toruń od bombardowania miasta. Dnia 1 września 1939 roku lotnictwo niemieckie dwukrotnie bombardowało toruńskie lotnisko, bazę 4. Pułku Lotniczego oraz dworzec Toruń Mokre, a dwa dni później mosty i dworzec Toruń Miasto. 1 września 1939 r. polskie lotnictwo zestrzeliło nad Toruniem trzy samoloty wroga. Jeden z nich zniszczył ppor. Stanisław Skalski. Mural przedstawia pierwszą akcję bojową przyszłego asa polskiego lotnictwa. W dniu 4 września Toruń opuścił wojewoda pomorski Władysław Raczkiewicz. Po klęsce wrześniowej został on mianowany przez Ignacego Mościckiego następcą na stanowisku prezydenta Rzeczypospolitej Polskiej i objął urząd 30 września (na emigracji). Niemcy zajęli Toruń 7 września. Wkrótce rozpoczęły się masowe aresztowania i rozstrzeliwania Polaków w lasach na Barbarce.\n\nDynamiczny biało czerwony horyzont symbolizuje nadchodzące zwroty sytuacji w kraju.</string>
    <string name="description7" tools:ignore="TypographyFractions,Typos"><![CDATA[Dywizjon myśliwski „Toruński” został sformowany 26 sierpnia 1940 roku w Blackpool. Następnie 4 września został przeniesiony na lotnisko w Church Fenton. Na personel zarówno techniczny, jak i lotniczy składali się lotnicy z 4. toruńskiego Pułku Lotniczego. Odznaka dywizjonu przedstawiała kaczkę w locie – symbol 4. Pułku Lotniczego oraz niedźwiadka. Na samolotach dywizjonu 306. malowano litery UZ, piloci mieli też znaki rozpoznawcze – jedwabne szaliki w kolorze zielonym. W latach 1940–1945 dywizjon wykonał 8357 lotów bojowych, zestrzelił 70 samolotów, 16 i 1/2 prawdopodobnie i 29 uszkodził. Zestrzelił również 60 rakiet V-1.]]></string>
    <string name="description8">Niezależny Samorządny Związek Zawodowy „Solidarność” powstał po strajkach sierpniowych 1980 r. Bardzo szybko stał się on potężnym ruchem społecznym walczącym o prawa człowieka, narodu i niepodległość Polski. Zarówno w okresie legalnego działania, jak i w konspiracji, po wprowadzeniu stanu wojennego (13 grudnia 1981 r.) skuteczną metoda walki były napisy na murach. Malowanie ich wymagało dużej odwagi, a czasami także szybkich nóg, gdy trzeba było uciekać przed milicjantami i esbekami. Jednym z symboli pojawiających się na muralu jest znak „Solidarność walcząca”, który został wymyślony w Toruniu przez Tomasza Kokocińskiego. Współcześni artyści oddali hołd swoim poprzednikom, kopiując ich własnoręcznie pisane litery.</string>
    <string name="no_limit">Wykorzystano dzienny limit na wytyczanie trasy</string>
</resources>
